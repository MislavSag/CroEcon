---
title: Zombie tvrtke
author: Luka Šikić
date: '2019-09-20'
slug: zombie-tvrtke
categories:
  - Firme
  - Web scraping
tags:
  - Dugovi
  - nefinancijska poduzeća
type: ''
subtitle: ''
image: ''
bigimg: 
  - {src: "/img/post_zombi_reshaped.jpg", desc: "Web"}
---



<p>U prethodnim postovima su u fokusu bile najbolje hrvatske tvrtke, odnosno sektori, a podatci pokazuju da bolji dio poslovnog sektora čine domaće tvrtke u punom ili djelomičnom <a href="http://croecon.contentio.biz/post/izravna-strana-ulaganja-pozitivni-efekti-koji-mogu-biti-i-ve-i/">stranom vlasništvu</a>. Osim domaćih tvrtki u stranom vlasništvu, bolji dio poslovnog sektora uključuje i tvrtke iz <a href="http://croecon.contentio.biz/post/productivity-puzzle-i-digitalna-ekonomija-u-rh/">IT sektora</a>. Domaćih tvrki u stranom vlasništvu je 2017. godine bilo nešto manje od 12 tisuća dok u IT sektoru posluje oko 5.6 tisuća firmi. Upravo tih 20ak tisuća tvrtki predstavlja najproduktivniji i najprofitabilniji dio hrvatske ekonomije. U ovom postu ćemo pogledati na drugu stranu (distribucije), odnosno najlošije domaće tvrtke. U Hrvatskoj je broj takvih tvrtki značajan i iznosi nešto više od 8 tisuća, više nego u cijelom IT sektoru i malo manje nego u stranom (FDI) sektoru. Ova tema je motivirana literaturom o <a href="https://www.bis.org/publ/qtrpdf/r_qt1809g.pdf"><em>zombie tvrtkama</em></a> koja <a href="https://www.oecd.org/global-forum-productivity/events/GP_Slowdown_Technology_Divergence_and_Public_Policy_Final_after_conference_26_July.pdf">globalno usporavanje produktivnosti</a> povezuje sa povećanjem broja <em>zombie tvrtki</em>, tvrtki koje kroz dulji period posluju s gubitcima i u financijskim su poteškoćama. <a href="https://www.oecd.org/eco/growth/exit-policies-and-productivity-growth.htm">Rezultati</a> općenito potvrđuju negativan utjecaj <em>zombie tvrtki</em> na produktivnost i niz drugih čimbenika ekonomskog rasta, pogotovo u uzorku bogatih razvijenih zemalja. Osim negativnog utjecaja na agregatnu produktivnost, <em>zombie efekt</em> se očituje i u istiskivanju investicija, usporavaju “kreativne destrukcije” i frikcijama na tržištu rada.</p>
<p>Nekoliko je standardnih <strong>high level</strong> načina za identifikaciju <em>zombie tvrtke</em>. <a href="https://economics.mit.edu/files/3770">Prvi pristup</a> u najšrem smislu definira <em>zombija</em> kao tvrtku koja dobiva financijski poticaj kako bi mogla nastaviti poslovanje, a za identifikaciju koristi poprilično detaljne podatke o strukturi duga i kamatnih stopa na razini tvrtke. <a href="https://www.oecd.org/eco/The-Walking-Dead-Zombie-Firms-and-Productivity-Performance-in-OECD-Countries.pdf">Drugi pristup</a> prepoznaje <em>zombija</em> kao staru tvrtku (10 godina) s omjerom financijskih rashoda i operativnog prihoda manjim od 1 u tri uzastopne godine. <a href="https://www.bis.org/publ/qtrpdf/r_qt1809g.pdf">Treći pristup</a> koristi uzorak kompanija koje kotiraju na burzi i definira <em>zombija</em> kao tvrtku koja ima omjer tržišne i zamjenske vrijednosti (Tobin q) manju od sektorskog prosjeka te posluje dulje od 10 godina. Ostali pristupi koriste jednostavnije identifikacijske pristupe poput omjera kamatnih izdataka i operativnog prihoda (manji od 1 u tri uzastopne godine), gubitaka u poslovanju ili negativne dodane vrijednosti u duljem razdoblju.</p>
<p>Za svrhe ovog pregleda sam definirao <em>zombie tvrtku</em> sukladno prethodno opisanim pristupima ali uz određene prilagodbe. <em>Zombie tvrtka</em> u Hrvatskoj je tako stara barem 8 godina i tri godine za redom ima negativnu vrijednost kapitala. Kriterij starosti je smanjen sa standardnih 10 godina jer je domaće tržište ipak relativno mlađe od razvijenih europskih zemalja s kojima se uspoređuju rezultati, a kriterij negativnog kapitala je izabran po sugestiji profesionalnog računovođe. Rezultate sam također provjerio koristeći negativnu neto dobit i negativnu dodanu vrijednost, a broj identificiranih <em>zombie tvrtki</em> se ne razlikuje mnogo u odnosu na korištenje negativnog kapitala. Na osnovi takve definicije su izračunati agregatni i sektorski <em>zombie</em> pokazatelji za trogodišnja razdoblja od 2000. godine do 2017. godine. Podloga za analizu su financijski izvještaji hrvatskih kompanija i podatci Sudskog registra o datumu osnivanja tvrtke koji su potrebni da bi se mogla odrediti starost tvrtke. Spajanje te dvije baze dovodi do gubitka od otprilike jedne četvrtine ukupnog broja opservacija, a razlika se odnosi na tvrtke koje su u međuvremenu prestale biti aktivne. Tako broj jedinstvenih tvrtki na osnovi kojih je napravljena analiza pada s oko 200 tisuća na približno 160 tisuća, a broj opservacija je u konačnici oko 900 tisuća.</p>
<details>
<summary>Tehnički detalj:opis povlačenja podataka sa API Sudskog registra! </summary>
<p>
<p>Ovdje ću opisati na koji su način uvezeni podatci o starosti tvrtke i povezani s Fina-inom bazom za one koje zanima taj tehnički detalj. Naime, Fina-ina baza financijskih izvještaja nema podatak o datumu osnivanja tvrtke pa je tu bazu potrebno spojiti s bazom <a href="https://sudreg.pravosudje.hr/registar/f?p=150:1">Sudskog Registra</a>. Povlačenje podataka je napravljeno putem <a href="https://sudreg-podaci.pravosudje.hr/docs/services/5adda5d214bb2910b8322a96/operations/bris_pravni_oblik_Get">API</a>-ja Sudskog registra i uključuje nekoliko koraka. Nakon besplatne registracije, korisnik dobiva jedinstveni <strong>API ključ</strong> koji se koristi kao drugi parametar u <strong>GET funkciji</strong> i s kojim je moguće povlačiti različite podatke s API platforme. Prvi parametar <strong>GET funkcije</strong> je <strong>url</strong> seta podataka koje korisnik želi preuzeti i nalazi se lijevoj margini API sučelja, unutar ponuđenih modula. U ovoj analizi je korišten modul <strong>subjekt_Get</strong> iz kojeg je preuzet sljedeći url <strong><a href="https://sudreg-api.pravosudje.hr/javni/subjekt/?offset=%7Boffset%7D%5B&amp;limit%5D%5B&amp;tvrtka_naziv%5D%5B&amp;timestamp_id%5D%5B&amp;only_active%5D" class="uri">https://sudreg-api.pravosudje.hr/javni/subjekt/?offset={offset}[&amp;limit][&amp;tvrtka_naziv][&amp;timestamp_id][&amp;only_active]</a></strong> i prilagođen za programski jezik R tako da su pomaknute uglate zagrade, dodan raspon <strong>offset=200</strong> i <strong>limit=400000</strong> i obrisani parametri koji nisu od interesa. Za ostale parametre url-a je potrebno dodati <strong>“=”</strong> na kraj (vidi niže)! Nakon što <strong>GET</strong> funkcija vrati traženi objekt, dobivene podatke je potrebno pretvoriti u tekst pomoću <strong>content</strong> funkcije te na kraju, tekst iz JSON(JavaScript) formata funkcijom <strong>fromJSON</strong> pretvoriti u <strong>data frame</strong> na kojem se može vršiti analiza. U zadnjem koraku su podatci o datumu osnivanja povezani <strong>merge</strong> funkcijom s Fina-inom bazom pri čemu je OIB poduzeća korišten kao identifikator.</p>
<pre class="r"><code>pocetni_url &lt;- &quot;https://sudreg-api.pravosudje.hr/javni/subjekt/?offset={offset}[&amp;limit][&amp;tvrtka_naziv][&amp;timestamp_id][&amp;only_active]&quot;

prilagodjeni_url &lt;- &quot;https://sudreg-api.pravosudje.hr/javni/subjekt?offset=200&amp;limit=400000&amp;only_active=&quot;

API_zahtjev &lt;- httr::GET(prilagodjeni_url, add_headers(&#39;Ocp-Apim-Subscription-Key&#39; = API_KEY))

jS_tekst &lt;- httr::content(API_zahtjev, as = &quot;text&quot;, type = &quot;aplication/json&quot;, encoding = &quot;UTF-8&quot;)

DF_za_analizu &lt;- jsonlite::fromJSON(jS_tekst, flatten = TRUE)


povezana_baza &lt;- merge(data, DF_za_analizu[,c(&quot;datum_osnivanja&quot;, &quot;mbs&quot;, &quot;oib&quot;)],
                       by.x = &quot;subjecttaxnoid&quot;, by.y = &quot;oib&quot;, 
                       all.x = FALSE, all.y = TRUE)</code></pre>
</p>
</details>
<p></br></p>
<p>Podatci pokazuju da u Hrvatskoj ima oko 8 tisuća <em>zombie tvrtki</em> i da su to uglavnom (+95%) mala poduzeća prosječne starosti od 10 do 15 godina. Neki pokazatelji agregatnih <em>zombie</em> veličina u hrvatskoj su prikazani na sljedećem grafikonu. U gornjem lijevom panelu je vidljivo kretanje broja <em>zombie tvrtki</em> kroz vrijeme pri čemu je primjetan veliki porast <em>zombie tvrtki</em> u godinama nakon ekonomske krize. Svake tri godine dolazi do, otprilike, dvostrukog povećanja! Primjetan je i značajan, ali ipak nešto manji porast udjela <em>zombie tvrtki</em> u ukupnom broju svih domaćih tvrtki, s 3% u 2008. godini na oko 8% u 2017. godini. To svrstava hrvatsku u gornji dio distribucije europskih zemalja, otprilike uz Italiju, Španjolsku i Belgiju. Ostali paneli prikazuju udio agregatnog <em>zombie</em> kapitala, radnika i prihoda. Zanimljivo je da je u <em>zombie</em> sektoru zarobljeno više od 8% ukupnog poslovnog kapitala, a tek 3% radnika i samo 2% ukupnih prihoda domaćeg poslovnog sektora! Također je zanimljivo primjetiti nagli rast <em>zombie</em> duga nakon ekonomske krize što se odražava i u strelovitom povećanju udjela <em>zombie</em> duga u ukupnom dugu do otprilike 35% u 2017! Hrvatski podatci upućuju na potencijalno značajne agregatne <em>zombie</em> efekte i uklapaju se u globalni trend rasta <em>zombie tvrtki</em> kapitala.</p>
<p><img src="/post/2019-09-20-zombie-tvrtke.hr_files/figure-html/zombie_pregled_1-1.png" width="960" /></p>
<p>Osim agregatnih efekata, <em>zombie</em> kapital ima i izražene sektorske efekte. Na sljedećem grafikonu je prikazan udio broja <em>zombie</em> tvrtki u industrijskim sektorima prije i nakon krize. Jasno je vidljivo povećanje <em>zombie</em> udjela u svim sektorima ali i znatne promjene u sektorskoj strukturi. Najzanimljivije je povećanje u sektorima Nekretnina(L) i Građevinarstva(F) koji s najmanjih udjela prije krize postaju novi (pravi) <em>zombie</em> sektori sa 21%(L) i 13%(F) udjelima. Sektor trgovine nije promijenio relativnu, visoku, poziciju pa se tako može reći da je to postojani <em>zombie</em> sektor. Također se vidi da sektori s najmanjim <em>zombie</em> udjelima nakon krize predstavljaju najproduktivnije domaće sektore (IT, Opskrba energijom, Financije), primjerice <a href="https://arhivanalitika.hr/blog/place-nase-svagdasnje-i-kome-najvise-a-kome-najmanje/">prema kriteriju visine isplaćenih plaća i.e. produktivnosti rada</a>, u domaćem gospodarstvu.</p>
<p><img src="/post/2019-09-20-zombie-tvrtke.hr_files/figure-html/zombie_pregled_2-1.png" width="960" /></p>
<p>Sektorski <em>zombie</em> udio ima negativan utjecaj na sektorsku produktivnost što je vidljivo na sljedećem grafikonu koji prikazuje odnos produktivnosti i udjela <em>zombie</em> tvrtki u industrijskim sektorima. <em>Zombie</em> udio očito smanjuje sektorsku produktivnost, a taj je efekt izraženiji nakon krize. Takav rezultat je u skladu sa <a href="https://www.oecd.org/eco/The-Walking-Dead-Zombie-Firms-and-Productivity-Performance-in-OECD-Countries.pdf">rezultatima</a> u europskom uzorku zemalja iako.</p>
<p><img src="/post/2019-09-20-zombie-tvrtke.hr_files/figure-html/zombie_pregled_5-1.png" width="960" /></p>
<p>Dublja razrada teme bi zahtijevala statističku analizu, tako da ćemo ovdje završiti prikaz domaće <em>zombie</em> ekonomije. Zaključno je moguće reći da <em>zombie</em> tvrtke čine značajan dio hrvatskog poslovnog sektora, a domaći <em>zombie</em> udjeli su usporedivi s gornjim dijelom distribucije europskih zemalja. U Hrvatskoj <a href="http://croecon.contentio.biz/post/productivity-puzzle-i-digitalna-ekonomija-u-rh/">produktivnost poslovnog sektora raste od 2011. godine</a> unatoč značajnom rastu <em>zombie</em> udjela, pa se izgleda da je većina <em>zombie</em> efekata sektorske prirode!?</p>
