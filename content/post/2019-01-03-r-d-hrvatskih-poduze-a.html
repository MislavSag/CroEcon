---
title: R&D hrvatskih poduzeća
author: Luka Šikić
date: '2019-01-03'
slug: r-d-hrvatskih-poduze-a
categories:
  - Ekonomika
  - Firme
tags:
  - R&D
  - prduktivnost
type: ''
subtitle: ''
image: ''
---

<script src="/rmarkdown-libs/kePrint/kePrint.js"></script>


<p>Izdatci za istraživanje i razvoj (RnD) nisu posebno bitna tema u Hrvatskoj. Pokazatelj toga je izrazito malen broj novinarskih članaka, rasprava ali i znanstvenih radova koji se bave tom temom. Sa druge strane, ekonomska teorija jasno pokazuje kako ulaganje u RnD ima ključnu ulogu u formiranju vlastitih tehnoloških ali i apsorpcijskih (bitnih za uspješno usvajanje tehnologije iz inozemstva) kapaciteta zemlje pa je tako opravdano pretpostaviti da je ulaganje u RnD od velike važnosti za smanjenje tehnološkog i razvojnog jaza u Hrvatskoj. Praktičnu važnost tehnoloških ulaganja potvrđuje pozicija ulaganja u RnD kao prioriteta <a href="https://ec.europa.eu/info/business-economy-euro/economic-and-fiscal-policy-coordination/eu-economic-governance-monitoring-prevention-correction/european-semester/framework/europe-2020-strategy_en">EU 2020 strategije</a>. Uzevši u obzir ekonomsku teoriju ali i praktičnu ekonomsko-razvojnu politiku (EU), čudi što se tema RnD nalazi na marginama domaćeg javnog, stručnog i znanstvenog interesa.</p>
<p>Jedno od mogućih objašnjenja malog interesa za tehnologiju u Hrvatskoj možda je i sama niska razina RnD. Naime, Na grafikonu je vidljivo da su ukupni RnD izdatci u Hrvatskoj za razdoblje od 2002 do 2017 godine ispod 1% BDP i uglavnom stagniraju, odnosno izmjenjuju se u ciklusima blagog rasta i pada u rasponu od 0,6% do 0,9% BDP. U usporedbi sa EU prosjekom, Hrvatska ima otprilike dvostruko manji udio RnD u BDP-u. Ovdje je korisno istaknuti kako globalni tehnološki lideri poput SAD i Japana ulažu i preko 3,5% BDP u RnD. Iako su mala domaća ulaganja u RnD zabrinjavajuća, još više razloga za brigu daje pogled u strukturu tih ulaganja. Naime, u EU je poslovni sektor glavni ulagač u RnD dok javni i sektor obrazovanja ulažu ispod 0,5% BDP-a u RnD. U Hrvatskoj pak poslovni i javni sektor ulažu vrlo slične iznose u RnD, a zbroj RnD ulaganja javnog i sektora obrazovanja je veći nego u poslovnom sektoru.</p>
<p><img src="/post/2019-01-03-r-d-hrvatskih-poduze-a_files/figure-html/unnamed-chunk-3-1.png" width="672" /></p>
<p>Prema službenim informacijama <a href="https://www.dzs.hr/Hrv_Eng/publication/2017/08-02-02_01_2017.htm">Državnog zavoda za statistiku</a>, u Hrvatskoj je prošle godine potrošeno 3,2 mlrd kn za RnD,a 50% tog novca se odnosi na poslovni sektor, 30% na sektor obrazovanja i ostatak na državni sektor. Podatci pokazuju da je na poslovima RnD bilo zaposleno oko 20 tis ljudi, od čega je 11,4 tis u sektoru visokog obrazovanja, 4,2 tis u državnom sektoru i 4 tis u privatnom. Od ukupnog broja zaposlenika na RnD poslovima, broj istraživača je oko 14 tis. Pogledom u strukturu (ciljeve) hrvatskih RnD izdataka, ponovno je vidljivo odstupanje od EU prosjeka. Hrvatska ulaže (znatno) više od EU prosjeka u obrazovanje i znanje dok u svim drugim RnD ciljevima znatno zaostaje. Razlike su najveće u sektoru zdravstva, industrijske proizvodnje, energije i obrane gdje Hrvatska ulaže znatno manji dio RnD sredstva od EU prosjeka.</p>
<p>Nakon pregleda standardnih podataka Eurostat-a i DZS-a, valja pogledati i u financijske izvještaje domaćeg poslovnog sektora. Primarno treba naglasiti da tek mali broj domaćih tvrtki ulaže u RnD. Ovisno o tome kako se definiraju izdatci za RnD na temelju bilanci poduzeća, broj tvrtki koje ulažu u razvoj novih tehnologija varira od oko 300 (ulaganje u razvoj) do oko 14 tis (ulaganje u patente, licence, koncesije i software) tvrtki. Presjek ove dvije skupine (tvrtke koje ulažu u obje tehnološke kategorije) čini pak izrazito mali broj od oko 330 tvrtki za koje se može reći da u punom smislu ulažu u RnD. Te tvrtke čine 0.27% ukupnog broja hrvatskih tvrtki.</p>
<p>Hrvatske su RnD tvrtke zabilježile oko 1.5 mlrd kn RnD ulaganja godišnje u periodu zadnje četiri godine, od kada traje ciklus pojačanih tehnoloških investicija u hrvatskim tvrtkama. To predstavlja znatno poboljšanje u odnosu na razdoblje od izbijanja ekonomske krize 2008 godine pa do 2013 kada su ulaganja domaćih tvrtki u RnD bila na izrazito niskoj razini u rasponu od 400 do 550 mil kn godišnje.</p>
<p>Tvrtke koje ulažu u RnD karakteriziraju dobri poslovni pokazatelji i visoka produktivnost poslovanja. Dobro poslovanje se očituje u rastućem trendu povećanja prihoda koji su sa 15 mlrd kn u 2015 godini porasli na 23 mlrd kn u 2017 godini i rastućoj dobiti koja na razini od oko 1.2 mlrd kn godišnje u zadnje dvije godine. RnD tvrtke pozitivno pridonose i vanjskotrgovinskoj bilanci na agregatnoj razini od oko 4.5 mlrd kn godišnje u zadnje 4 godine, a ujedno su i znatno poboljšale vanjskotrgovinsku bilancu u tom periodu (neto izvoz u prethodnom periodu 2002-2013 rijetko je bio veći od 2 mlrd kn) jer je trend u potpunosti povezan sa povećanjem izvoza (ne smanjenjem uvoza).</p>
<p>Produktivnost poslovanja se očituje u visokoj prosječnoj plaći koja je znatno iznad prosjeka i iznosi oko 10 tis kn. Zanimljivo je da se prosječna isplaćena plaća u RnD poduzećima kreće u rasponu od 9-10 tis kn u razdoblju od 2008 -2017 godine i očito je tek indirektno povezana sa poslovnim rezultatima tih poduzeća. Naime, RnD poduzeća su više nego prepolovila broj radnika od 2007 godine do danas.</p>
<table class="table" style="width: auto !important; margin-left: auto; margin-right: auto;">
<thead>
<tr>
<th style="text-align:left;">
naziv
</th>
<th style="text-align:right;">
Rnd
</th>
<th style="text-align:right;">
Prihodi
</th>
<th style="text-align:right;">
Dobit
</th>
</tr>
</thead>
<tbody>
<tr>
<td style="text-align:left;">
Calucem d.o.o.
</td>
<td style="text-align:right;">
0.2030703
</td>
<td style="text-align:right;">
0.2864492
</td>
<td style="text-align:right;">
0.0095597
</td>
</tr>
<tr>
<td style="text-align:left;">
EDISON INTERNATIONAL S.p.A.
</td>
<td style="text-align:right;">
0.1400610
</td>
<td style="text-align:right;">
0.1597314
</td>
<td style="text-align:right;">
0.0571821
</td>
</tr>
<tr>
<td style="text-align:left;">
VODENI TOK d.o.o.
</td>
<td style="text-align:right;">
0.0897096
</td>
<td style="text-align:right;">
0.0000726
</td>
<td style="text-align:right;">
0.0000011
</td>
</tr>
<tr>
<td style="text-align:left;">
ZRINSKI d.o.o.
</td>
<td style="text-align:right;">
0.0800176
</td>
<td style="text-align:right;">
0.0010208
</td>
<td style="text-align:right;">
0.0002081
</td>
</tr>
<tr>
<td style="text-align:left;">
AD PLASTIK d.d.
</td>
<td style="text-align:right;">
0.0700848
</td>
<td style="text-align:right;">
0.8346536
</td>
<td style="text-align:right;">
0.0555988
</td>
</tr>
<tr>
<td style="text-align:left;">
Rimac Automobili d.o.o.
</td>
<td style="text-align:right;">
0.0609273
</td>
<td style="text-align:right;">
0.0474184
</td>
<td style="text-align:right;">
-0.0399710
</td>
</tr>
<tr>
<td style="text-align:left;">
ALCA ZAGREB d.o.o.
</td>
<td style="text-align:right;">
0.0379261
</td>
<td style="text-align:right;">
0.8525576
</td>
<td style="text-align:right;">
0.0060982
</td>
</tr>
<tr>
<td style="text-align:left;">
Mercury Processing Services International d.o.o.
</td>
<td style="text-align:right;">
0.0321791
</td>
<td style="text-align:right;">
0.2507414
</td>
<td style="text-align:right;">
0.0417220
</td>
</tr>
<tr>
<td style="text-align:left;">
LUKA d.d.
</td>
<td style="text-align:right;">
0.0302683
</td>
<td style="text-align:right;">
0.0297912
</td>
<td style="text-align:right;">
0.0002485
</td>
</tr>
<tr>
<td style="text-align:left;">
BELUPO d.d.
</td>
<td style="text-align:right;">
0.0273026
</td>
<td style="text-align:right;">
0.6526818
</td>
<td style="text-align:right;">
0.0825586
</td>
</tr>
</tbody>
<tfoot>
<tr>
<td style="padding: 0; border: 0;" colspan="100%">
<span style="font-style: italic;">Note: </span>
</td>
</tr>
<tr>
<td style="padding: 0; border: 0;" colspan="100%">
<sup></sup> Izraženo u mlrd kn.
</td>
</tr>
</tfoot>
</table>
<p>Tablica pokazuje 10 najvećih tvrtki po RnD izdatcima u 2017 godini. Zanimljivo je da su u razdoblju od 2012 do 2017 10 najvećih RnD ulagača uglavnom iste tvrtke pri čemu njihova relativna pozicija na toj ljestvici ponešto varira. U svakom slučaju kao najveće domaće investitore u tehnologiju valja izdvojiti AD plastik, Edison, Vodeni tok, Belupo i Rimac Automobile.</p>
<p>Zaključno, Hrvatska ulaže malo u RnD u usporedbi sa EU prosjekom. Tehnološke investicije su usmjerene pretežno u obrazovanje što je netipično s obzirom na strukturu RnD izdataka u EU. Poseban problem predstavlja relativno malen udio RnD investicija poslovnog sektora u ukupnim RnD ulaganjima na razini države. Iako RnD tvrtke imaju dobre poslovne pokazatelje, mali izdatci za tehnologiju upućuju na niske povrate od takvih investicija, a pošto su društveni povrati na tehnološke investicije uglavnom viši od privatnih, ekonomske politike bi poželjno trebale ići u smjeru osiguranja većih privatnih povrata. To bi nedvojbeno rezultiralo povećanjem općih tehnoloških kapaciteta u Hrvatskoj i smanjenjem razvojnog jaza u odnosu na EU.</p>
