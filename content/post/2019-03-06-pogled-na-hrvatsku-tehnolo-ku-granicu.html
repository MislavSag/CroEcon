---
title: Pogled na hrvatsku tehnološku granicu
author: Luka Šikić
date: '2019-03-06'
slug: pogled-na-hrvatsku-tehnolo-ku-granicu
categories:
  - Ekonomika
  - Firme
tags:
  - produktivnost
  - Dodana nova vrijednost
  - Konvergencija
  - sektori
type: ''
subtitle: ''
image: ''
---



<p>Tehnologiju nije jednostavno definirati, a još ju je teže kvantificirati. Ekonomisti najčešće koriste produktivnost faktora proizvodnje ( <a href="http://www.people.hbs.edu/dcomin/def.pdf">TFP</a> ) kao <em>proxy</em> za tehnologiju. TFP kao mjera tehnologije krije niz <a href="http://www.csls.ca/ipm/1/lipsey-e.pdf">konceptualnih</a> i <a href="http://www.csls.ca/ipm/1/diewert-un-en.pdf">praktičnih</a> poteškoća, ali je i nadalje dobro rješenje za analizu tehnološkoga napretka.Zbog toga sam odlučio procijeniti proizvodnu funkciju domaćih tvrtki i na temelju toga promotriti tehnološke trendove u gospodarstvu.Procjena TFP-a svojevrsni je analitički poduhvat i uglavnom se odnosi na <a href="https://cran.r-project.org/web/packages/prodest/prodest.pdf">pravilnu specifikaciju</a> proizvodne funkcije. Rezultati koje sam dobio nepromjenjivi su u nekoliko različitih specifikacija, ali i u usporedbi s domaćim kolektivnim znanjem o toj temi.</p>
<p>U Hrvatskoj postoji nekoliko analitičkih studija produktivnosti koje su provedene za razne agregacije (za cjelokupno gospodarstvo ili sektore) pri čemu su korišteni različiti podatci za neujednačena razdoblja, a i produktivnost je izračunata na različite načine. <a href="http://www.pse-journal.hr/en/archive/public-investment-and-corporate-productivity-in-croatia_2743/full-article/">Nedavna analiza</a> koja prikazuje promjenu produktivnosti u tvrtkama u zadnjih desetak godina, pokazala je da javne investicije povećavaju produktivnost tvrtki u Hrvatskoj. Tu sam analizu koristio kao benchmark za usporedbu rezultata svoje procjene. <a href="https://pdfs.semanticscholar.org/7fa4/c4372bc23ff5e0e023604914ad0880b17c89.pdf?_ga=2.196484972.1792293651.1551460258-1464141081.1551460258">Na EIZu su analizirali</a>produktivnost u javnim i privatnim tvrtkama pri čemu se pokazalo da produktivnost u javnim tvrtkama raste brže nego privatnim. U radu je prikazano kretanje produktivnosti u najvećim sektorima pa sam i to također koristio za usporedbu. <a href="https://hrcak.srce.hr/149639">EFZG</a> je produktivnost u sektorima analizirao i agregatno, ali promatrani period te analize bio mi je prekratak za benchmarking. Ipak, vrlo je jasno opisana metodologija izračuna produktivnosti kao i način agregacije. <a href="https://www.hnb.hr/documents/20182/2004569/p-039.pdf/6324ab5c-630c-4859-8c63-7fdc21389bed">HNB</a> koristi in-house (nedostupne!?) podatke za analizu produktivnosti u vrijeme krize. Njihovi rezultati pokazuju pad produktivnosti u recesiji, ali i veći pad produktivnosti niskoproduktivnih tvrtki. Tehnološki naprednije tvrtke očito se bolje nose s krizom. Treba također reći da je produktivnost analizirana i na razini ukupnoga gospodarstva, a <a href="https://hrcak.srce.hr/171136">rezultati</a> pokazuju pozitivan utjecaj tranzicijskog procesa na rast produktivnosti te pokazuju da se doprinos produktivnosti ukupnom rastu nije promijenio s obzirom na druge proizvodne faktore.</p>
<p>Procjena produktivnosti, prije svega, zahtijeva neku mjeru proizvodnje pa sam prvo izračunao <a href="http://croecon.contentio.biz/post/dodana-nova-vrijednost-hrvatskih-poslovnih-subjekata/">novo-dodanu vrijednost</a>. Potom je bilo potrebno procijeniti veličinu udjela s kojima, u stvaranju novododane vrijednosti, participiraju rad i kapital. Kao mjeru rada sam koristio broj zaposlenih. Alternativne se veličine odnose na ukupne plaće ili plaću po zaposlenom – ali one se nisu pokazale robusnima. Za kapital sam koristio bilančni kapital i rezerve jer su alternative poput materijalne i/ili nematerijalne imovine davale manje pouzdanu procjenu. Varijable koje sam testirao dio su skupine varijabli <a href="https://www.ecb.europa.eu/home/pdf/research/compnet/CompNet_ECB_WS2_Angeloni-Benatti.pdf?fcbfe722c459aa408dbdd244dc28b1ae">dobrih europskih praksa</a> formiranih na uzorku od oko 20 EU zemalja. Nakon sređivanja varijabli bilo je potrebno procijeniti definirane parametre. To je moguće provesti mnoštvom raznih <a href="https://pdfs.semanticscholar.org/8b92/362ad98652a1c9f6a5fb84f28542a80002d5.pdf">metoda</a>, a <em>R</em> pdržava procjenu većine metoda kroz tri paketa:</p>
<p>*Paket <a href="https://cran.r-project.org/web/packages/productivity/productivity.pdf">productivity</a> omogućava procjenu produktivnosti svim pristupima za izračun standardnih TFP indeksa, ali zahtijeva detaljne podatke o cijenama i količinama na razini tvrtke.</p>
<p>*Slično je omogućeno i u paketu <a href="https://cran.r-project.org/web/packages/micEcon/micEcon.pdf">micEcon</a> za mikroekonometriju koji omogućava detaljnu specifikaciju parametara proizvodne funkcije i izračun produktivnosti, no također zahtijeva nedostupne varijable.</p>
<p>*Paket <a href="https://cran.r-project.org/web/packages/prodest/prodest.pdf">prodest</a> za statističku procjenu proizvodne funkcije omogućuje nekoliko metoda od kojih sam koristio <a href="https://ac.els-cdn.com/S0165176509001487/1-s2.0-S0165176509001487-main.pdf?_tid=8bfc4156-977a-4d82-8dc2-c46f21f14b8b&amp;acdnat=1551532590_88a3e2c08a6f30937275697e838ecd03">Wooldridge</a> procijenitelj. Rezultati su isti kada se koristi Robinson-Wooldridge procedura, no <a href="http://dimetic.dime-eu.org/dimetic_files/Olley_Pakes_1996.pdf">Olley-Peaks</a> i <a href="https://www.nber.org/papers/w7819.pdf">Levinsohn-Petrin</a> procedure daju nešto drugačije rezultate i puno su osjetljivije na specifikaciju.</p>
<p><img src="/post/2019-03-06-pogled-na-hrvatsku-tehnolo-ku-granicu_files/figure-html/firme_gg-1.png" width="672" /></p>
<p>Grafikon 1 prikazuje kretanje produktivnosti 5 % tehnološki najnaprednijijh hrvatskih tvrtki i ostalih 95 % tvrtki. Uzorak se odnosi na 10 najvećih sektora, a rezultati su isti i kad se uključe svi sektori. Vidljiv je rast tehnološke granice u razdoblju do krize i brži rast produktivnih tvrtki od ostatka tvrtki. Nakon krize dolazi do pada i stagnacije tehnološke granice kao i do pada i stagnacije rasta ostatka tvrtki prema tehnološkoj granici. U 2015. godini ponovno počinje rasti tehnološka granica pa prestaje tehnološka konvergencija među tvrkama. Čini se da je kriza smanjila razlike u distribuciji tehnologije unutar gospodarstva. Ovi rezultati ponešto se razlikuju od analize HNB-a koja zaključuje da su najproduktivnije tvrtke, u smislu gubitka produktivnosti, prošle bolje u krizi. Valja reći i to da HNB ipak blaže definira tehnološku granicu (10 % najproduktivnijih). Stagnacija ukupne tehnološke granice u relativno dugom periodu od 2011. od 2015. godine u svakom slučaju predstavlja značajan gubitak.</p>
<p>Da <a href="https://papers.ssrn.com/sol3/papers.cfm?abstract_id=1004429">Agregacija TFP</a> nije bezazlena stvar(!?) govori činjenica da lako može dovesti do problema s interpretacijom rezultata. Produktivnost sektora je u zapravo zbroj produktivnosti svih pripadajućih tvrtki pri čemu je uzeta u obzir veličina svake tvrtke. Ipak, u praksi nije jasno što je najbolje korisiti kao proxy za veličinu, a različite mjere se nisu pokazale robusne u mojim procjenama. Predlaže se udio u prihodu, no udio u dodanoj vrijednosti, zaposlenosti i izvozu znatno mijenjaju rezulat agregacije, a nisu nista manje legitiman izbor. Zbog toga sam preliminarno procijenio produktivnost na sektorskoj razini i izbjegao agregacijske nevolje.</p>
<p><img src="/post/2019-03-06-pogled-na-hrvatsku-tehnolo-ku-granicu_files/figure-html/sektori_gg-1.png" width="672" /></p>
<p>Tehnološki najdinamičniji sektori nakon krize su <em>oprskrba energijom</em> i <em>turizam</em> (grafikon 2). <em>Građevinarstvo</em> je dosta volatilno ali također ima visoke stope rasta u razdoblju nakon krize i potencijalno je u skupini brzorastućih u ovom poslovnom ciklusu. Zanimljiva je situacija i u <em>IT sektoru </em> koji ima relativno niske stope rasta produktivnosti iako je <em>digitalna ekonomija</em> trenutačno na globalnoj tehnološkoj granici. Niska produktivnost u ITu može biti pod unutrasektorskim utjecajem <em>telekomunikacija</em> ili je riječ o nekakvoj vrsti <a href="http://www.csls.ca/ipm/31/vanark.pdf">sektorskog paradoksa produktivnosti</a>.</p>
<p><img src="/post/2019-03-06-pogled-na-hrvatsku-tehnolo-ku-granicu_files/figure-html/sektori_gg2-1.png" width="672" /></p>
<p>Na grafikonu 3 vidljivo je da su financije najlošije prošle u promatranom razdoblju, no taj je rezultat možda pod utjecajem volatilnosti procjenjenje produktivnosti u tom sektoru ali i potrebom da se produktivnost financijskog sektora računa na <a href="https://www.bis.org/review/r081114a.pdf">specifičan način</a> koji bi uključio izvještaje za banke i osiguravajuća društva. Radi preciznijega uvida prikazane su i stope promjene produktivnosti na grafikonu 4.</p>
<p><img src="/post/2019-03-06-pogled-na-hrvatsku-tehnolo-ku-granicu_files/figure-html/sektori_gg3-1.png" width="672" /></p>
<p>Zaključno bi se moglo reći da u analizi tehnologije postoji dosta metodološkoga ali i mitološkoga. Na kvantifikaciji produktivnosti susreću se poznato i nepoznato, teorija i metode procjene s jedne strane kao i teškoća da se kvalitetno definira tehnologija, s druge strane. Najviše nepoznatoga vidim u gubitku robusnosti kod agregacije i u pravilnoj specifikaciji ulaznih varijabli, a metodologija procjene manja je mitologija.</p>
